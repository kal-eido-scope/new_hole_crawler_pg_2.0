{"code": 0, "data": {"allow_search": false, "attention": false, "author_title": null, "blocked": false, "blocked_count": null, "can_del": false, "comments": [], "create_time": 1649232832, "cw": null, "hot_score": null, "is_blocked": false, "is_reported": null, "is_tmp": false, "last_comment_time": 1649232832, "likenum": 1, "n_attentions": 1, "n_comments": 0, "pid": 24961, "poll": null, "reply": 0, "text": "有感而发\n杭有卖果者，善藏柑，涉寒暑不溃。出之烨然，玉质而金色。置于市，贾(jià)十倍，人争鬻(yù)之。\n予贸得其一，剖之，如有烟扑口鼻，视其中，则干若败絮。予怪而问之曰：“若所市于人者，将以实笾(biān)豆，奉祭祀，供宾客乎？将炫外以惑愚瞽(gǔ)也？甚矣哉，为欺也！”\n卖者笑曰：“吾业是有年矣，吾赖是以食(sì)吾躯。吾售之，人取之，未尝有言，而独不足子所乎？世之为欺者不寡矣，而独我也乎？吾子未之思也。\n今夫佩虎符、坐皋(gāo)比(pí)者，洸洸(guāng)乎干城之具也，果能授孙、吴之略耶？ 峨大冠、 拖长绅者，昂昂乎庙堂之器也，果能建伊、皋之业耶？盗起而不知御，民困而不知救，吏奸而不知禁，法斁(dù)而不知理，坐糜廪(lǐn)粟而不知耻。观其坐高堂，骑大马，醉醇醴而饫(yù)肥鲜者，孰不巍巍乎可畏，赫赫乎可象也？又何往而不金玉其外，败絮其中也哉？今子是之不察，而以察吾柑！”", "timestamp": 1649232832}}