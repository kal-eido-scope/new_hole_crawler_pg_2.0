{"code": 0, "data": {"allow_search": true, "attention": false, "author_title": "大金江南国主", "blocked": false, "blocked_count": null, "can_del": false, "comments": [], "create_time": 1646818409, "cw": "影射史学", "hot_score": null, "is_blocked": false, "is_reported": null, "is_tmp": true, "last_comment_time": 1646818409, "likenum": 1, "n_attentions": 1, "n_comments": 0, "pid": 17041, "poll": null, "reply": 0, "text": "[tmp]\n臣构言：窃以休兵息民，帝王之大德；体方述职，邦国之永图。顾惟孤藐之踪，猥荷全存之赐，敢忘自竭，仰达殊恩！\n\n\n事既系于宗祧，理盖昭于誓约。契勘今来画疆，合以淮水中流为界，西有唐、 邓二州，割属上国，自邓州西四十里，并南四十里为界，属邓州；其四十里外，南并西南，尽属光化军，为敝邑沿边州军。既蒙恩造，许备藩方，世世子孙，谨守臣节。每年皇帝生辰并正旦，遣使称贺不绝。所有岁贡银绢二十五万匹，自壬戌年为首，每春季差人般送至泗州交纳。淮北、京东西、陕西、河北自来流移在南之人，经官陈理愿归乡者，更不禁约。其自燕以北人，见行节次遣发。今后上国捕亡之人，无敢容隐。寸土匹夫，无敢侵掠。其或叛亡之人，入上国之境者，不得进兵袭逐，但移文收捕。沿边州城，除自来合该置“射粮军”数并巡尉等外，不得屯军戌守。上国云云，敝邑亦乞并用此约。既盟之后，必务遵承，有渝此盟，神明是殛，坠命亡氏，踣其国家。臣今既进誓表，伏望上国早降誓诏，庶使敝邑永有凭焉。\n\n\n\n\n\n**皇帝若曰：咨尔宋康王赵构。不吊，天降丧于尔邦，亟渎齐盟，自贻颠覆，俾尔越在江表。用勤我师旅，盖十有八年于兹。朕用震悼，斯民其何罪。今天其悔祸，诞诱尔衷，封奏狎至，愿身列于籓辅。今遣光禄大夫、左宣徽使刘筈等持节册命尔为帝，国号宋，世服臣职，永为屏翰。呜呼钦哉，其恭听朕命。**", "timestamp": 1646818409}}